<p>
  V soboto, 13. septembra smo bili spet v Čaganki. Namen akcije je
  bil&nbsp;izmeriti dele, ki smo jih odkrili na prejšnji akciji (in s tem
  povezati vse meritve) ter&nbsp;podrobneje raziskati nove in že doslej znane
  dele. Po vnosu v računalnik so naše terenske meritve dobile naslednje
  številke:
</p>
<p>
  globina: <strong>244 m</strong><br />dolžina&nbsp;poligona:
  <strong>927 m</strong><br />horizontalna&nbsp;dolžina: <strong>631 m</strong>
</p>
<p>
  S podatkom o globini jame smo dobili potrditev, da
  <strong
    >je Čaganka najgloblje znano brezno na geografskem območju Dolenjske</strong
  >. A jama še zdaleč ni povsem raziskana. Ostali so še trije vprašaji na
  mestih, kjer je možno nadaljevanje s širjenjem ožin. Najbolj obetavno je v
  točki x, kjer se odpira preko 20 m dolga dvorana (dvorana upanja), katero smo
  zaradi neprehodnosti zaenkrat občudovali le od daleč. V tlorisnem pogledu se
  lepo vidi, da ta dvorana poteka točno v smeri, kjer nam voda nazadnje pomaha v
  slovo, kar je vsekakor vzpodbudno dejstvo. Tudi ježki oz. "krfjole" so tu
  najbolj izstopajoče.
</p>
<p>
  Na voljo so že prvi načrti (pdf):&nbsp;&nbsp;&nbsp;&nbsp;
  <a href="/media/img/novice/2008/32/1_Caganka_profil.pdf" target="_blank"
    >Profil</a
  >&nbsp;&nbsp;&nbsp;&nbsp;
  <a href="/media/img/novice/2008/32/2_Caganka_izt_profil.pdf" target="_blank"
    >Iztegnjeni profil</a
  >&nbsp;&nbsp;&nbsp;&nbsp;
  <a href="/media/img/novice/2008/32/3_Caganka_tloris.pdf" target="_blank"
    >Tloris</a
  >
</p>
<p>
  Z akcijami v Čaganki bomo nadaljevali (logično) po trgatvi. Na včerajšnji
  celodnevni akciji pa smo sodelovali: Srečko Vidic, Mihael Rukče, Matic
  Jaklič,&nbsp;Anže Tomšič in&nbsp;Jože Tomšič.
</p>
<p><strong>Srečko Vidic in Jože Tomšič</strong></p>
<div class="slika450">
  <img src="/media/img/novice/2008/32/1.jpg" alt="" width="450" height="338" />
  <p>V steni dvorane na globini okoli 200 m.</p>
</div>
<div class="slika450">
  <p>
    <img
      src="/media/img/novice/2008/32/2.jpg"
      alt=""
      width="450"
      height="338"
    />
  </p>
  <p>Pred povratkom iz brezna.</p>
</div>
<p>&nbsp;</p>
<h2>Dodatek 25.9.2008: Klepčevo nadaljevanje</h2>
<p>
  V nedeljo, 21. septembra 2008 smo ponovno obiskali Čaganko, da bi razširili
  ožino, za katero se je obetalo nadaljevanje. Delali smo v prelomu-meandru na
  globini 160 m, kjer se je začela odisejada po novih, sprva bolj blatnih, potem
  pa lepo zasiganih stopnjastih breznih.
</p>
<p>
  V jami smo ponovno presegli mejo 200 m, saj nas je na globini 222
  m&nbsp;zaustavila ožina v meandru. Za njo se slisi pretakanje vode, ki pada v
  nizje dele jame.
</p>
<p>
  Močno zasigana novo odkrita stopnjasta brezna smo poimenovali po Stanku
  Klepcu, nedavno preminulem belokranjskem jamarju.
</p>
<p>Sodelovali: Mihael Rukše, Jože Stopar, Frenk Zupančič in Andrej Gašperič.</p>
<p><strong>Mihael Rukše</strong>&nbsp;</p>
<div class="slika450">
  <img
    src="/media/img/novice/2008/33/_DSC0210.JPG"
    alt=""
    width="301"
    height="450"
  />
  <p>Frenk Zupančič po prihodu iz jame. Foto Mihael Rukše.</p>
</div>
<div class="slika450">
  <img
    src="/media/img/novice/2008/33/DSC00177.JPG"
    alt=""
    width="310"
    height="480"
  />
  <p>&nbsp;Jože Stopar&nbsp;v prelomu na globini 160 m. Foto Mihael Rukše.</p>
</div>
<div class="slika450">
  <img
    src="/media/img/novice/2008/33/DSC00187.JPG"
    alt=""
    width="301"
    height="450"
  />
  <p>Andrej Gašperič med spustom v brezno. Foto Mihael Rukše.</p>
</div>
<div class="slika450">
  <img
    src="/media/img/novice/2008/33/s11___Spust_v_drugo_brezno.JPG"
    alt=""
    width="450"
  />
  <p>Mihael Rukše med spustom v drugo brezno. Foto Andrej Gašperič.</p>
</div>
<p>&nbsp;</p>
<h2>Dodatek 7.10.2008: Širjenje ožine v Klepčevem nadaljevanju</h2>
<p>
  V nedeljo, 5.oktobra sva se z Miho ponovno spustila v Čaganko. Najin namen je
  bil razširiti ožino na dnu Klepčevega nadaljevanja na globini 220 m.
</p>
<p>
  V jami je na določenih mestih kar pralo, še posebej v "zadnjih" novih delih.
  Do ožine sva prišla že kar namočena, k sreči pa v zadnji stopnji le ni pršilo
  in sva vsaj širjenje izvajala brez vodnega hlajenja. Delo nama je še šlo dobro
  od rok, le na koncu sva imela nekaj težav. Nadaljevanje je obetavno, saj iz
  meandra kar lepo pihlja, v ozadju pa se sliši precejšne žuborenje vode
  (verjetno posledica zadnjega deževja).
</p>
<p>
  V glavnem zadovoljna in premočena, predvsem pa lepa kot Pipi in Melkijad, sva
  prišla iz jame pozno popoldne in ujela še zadnje sončne žarke v krošnjah
  dreves.
</p>
<p>Sodelovala: Mihael Rukše in Andrej Gašperič</p>
<p><strong>Andrej Gašperič</strong>&nbsp;</p>
<div class="slika450">
  <img
    src="/media/img/novice/2008/32/Slika_2.JPG"
    alt=""
    width="450"
    height="301"
  />
  <p>Kristali kalcita. Foto Mihael Rukše.</p>
</div>
<div class="slika450">
  <img
    src="/media/img/novice/2008/32/Slika_3.JPG"
    alt=""
    width="450"
    height="338"
  />
  <p>Pred jamo po akciji. Foto Gašperič Andrej.&nbsp;</p>
</div>
<p>&nbsp;</p>
<h2>Dodatek 28.10.2008: Delno razopremljanje in biološko opazovanje</h2>
<p>
  V nedeljo, 26. oktobra smo obiskali jamo, da zamenjamo nekaj vrvi in vponk. Ob
  povratku smo tudi razopremili prvih 130 m brezna, ker so bile vrvi že zelo
  umazane. Po njihovem pranju jih bomo ponovno namestili.<br /><br />V drugem
  breznu sem pregledal okno, ki se odpira na sredini in prišel v Kapniško
  dvorano, ki je dokaj velika in lepo zasigana. Razveselilo me je odkritje dveh
  večjih odlagališč gvana v dvorani. V naših dosedanjih obiskih sem opazil, da
  se v jami zadržujeta vsaj dve vrsti netopirjev: veliki in mali podkovnjak (v
  dvorani sem naštel 8 malih podkovnjakov). V nižjih delih (globina&nbsp;130 m)
  sta Srečko in Robi opazila večje netopirje, ki so verjetno veliki podkovnjaki.
  Fotografiral sem tudi dve različni vrsti metuljev v jami, opazil vsaj dve
  vrsti pajkov, dve vrsti kobilic in&nbsp;drobnovratnika. Verjetno bi se z bolj
  natančnim opazovanjem našla še kakšna zanimiva vrsta, ki prebiva v tej nadvse
  zanimivi jami.
</p>
<p>V omenjeni dvorani sem našel brezno, ki ga žal nisem uspel pregledati.</p>
<div class="slika450">
  <img
    src="/media/img/novice/2008/32/Mali_podkovnjak_JPG.JPG"
    alt=""
    width="301"
    height="450"
  />
  <p>Mali podkovnjak. Foto Mihael Rukše.</p>
</div>
<p>Sodelovali: Mihael Rukše, Robert Ribič in Srečko Vidic</p>
<p><strong>Mihael Rukše</strong></p>
